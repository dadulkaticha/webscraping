{
    "title": "Svatomartinská hostina: Husa, rohlíčky i kaldoun. Inspirujte se recepty od šéfkuchařů",
    "url": "https://www.lidovky.cz/magazin/svatomartinska-husa-svatomartinske-rohlicky-kaldoun-recept.A251031_114007_ln-magazin_ljpl",
    "date": "2025-11-05T07:29:00",
    "author": "jplJitka Venturová",
    "source": "lidovky.cz",
    "content_snippet": "V úterý 11. listopadu oslaví svátek všichni Martinové a s tímto svátkem se pojí i svatomartinská tradice, ke které neodmyslitelně patří pečená husa, svatomartinské rohlíčky, kaldoun a svatomartinské víno. Jak si husu připravit doma? Jak upéct ty nejlepší rohlíčky? V následujícím přehledu najdete recepty šéfkuchařů.",
    "full_content": "Receptů, jak připravit sváteční husu, je mnoho. Nejlepší je ta z domácího chovu, ideální je pěkně vykrmený čtyř až pětikilový kus. Ti konzervativnější ji pořádně nasolí a nebudou šetřit ani kmínem. Připravit se ale dá i s jablky, konfitovaná, s hruškou a pastinákem, velmi pomalu pečená, ale lze přidat i datle a celerové pyré.\n\nDůležitá je ale i příloha, knedlík může být klasický kynutý houskový nebo karlovarský, bramborový či chlupatý.\n\nSoučástí slavnostně prostřeného stolu během oslav svatého Martina je nejenom husa, ale také kaldoun. Polévka, která dostala název podle drůbežích drobů, je časově dost náročná. Pokud si ale chcete připravit tradiční sváteční tabuli, kaldoun nesmíte vynechat.\n\nNa závěr hostiny můžete, jako sladkou „tečku“, vyzkoušet upéct i něco sladkého. K huse totiž patří svatomartinské rohlíčky plněné ořechovou náplní.",
    "tags": [
        "Husa",
        "Jan Punčochář",
        "datle",
        "hruška",
        "pyré",
        "recept"
    ]
}